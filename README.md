# Master's Thesis
Nonostante le alte prestazioni di questi modelli NIDS basati su GNN, uno dei limiti più critici riguarda la scarsa explainability, ovvero la difficoltà di spiegare i motivi di una determinata classificazione. Questi limiti hanno dunque motivato la presente tesi ad applicare le più celebri tecniche di Explainable AI, mai impiegate nel campo della Network Intrusion Detection basate su Graph Neural Network. Tali algoritmi consentono di individuare in maniera totalmente trasparente e comprensibile l’intero processo decisionale del sistema NIDS, associando a ciascun flusso di rete una specifico score di importanza per la classificazione del modello in questione.
Una volta ottenute tali spiegazioni dagli algoritmi di Explainability, permangono tuttavia limitazioni nello stabilire quali siano gli algoritmi più corretti ed efficaci allo stato dell’arte. In assenza di una ground truth consolidata in letteratura, questa tesi introduce un metodo di valutazione innovativo basato sugli Adversarial Structural Attack. Tali attacchi operano generando comunicazioni legittime tra nodi compromessi, con l’obiettivo di perturbare il vici- nato dei nodi e alterare i pattern strutturali appresi dalla Graph Neural Network durante la fase di training. Questo approccio si basa sull’idea che metodi di explainability più accurati possano condurre ad attacchi più efficaci, poiché una migliore comprensione del modello per- mette di identificare e sfruttare con maggiore precisione le vulnerabilità strutturali presenti. Tale metodo è stato concepito non solo per confrontare gli algoritmi di explainability, ma anche per individuare nuove strategie di attacco che un potenziale attaccante potrebbe adottare per eludere il rilevamento. I risultati di questo studio dimostrano che gli attacchi strutturali, soprattutto quelli basati sull’algoritmo di explainability ’GNNExplainer’ influenzano significativamente le prestazioni dei sistemi di rilevamento. In particolare, la manipolazione dei nodi ritenuti cruciali da GNNExplainer comporta una diminuzione delle prestazioni più rilevante rispetto agli attacchi basati su altri algoritmi. Questo evidenzia la vulnerabilità dei Network Intrusion Detection Systems basati su Graph Neural Networks a questi nuovi scenari di attacco.
